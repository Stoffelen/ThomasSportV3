<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
    <h1>Calisthenics: wat is het en wat zijn de voor- en nadelen? </h1>

    <p>Tot een paar jaar geleden was het vooral een rage in Amerika, inmiddels begint calisthenics ook in Nederland langzaam populairder te worden. Niet zo gek, want deze trainingsvorm brengt fijne associaties met buitenlucht, vrijheid en lichaamskracht met zich mee. Wie wil nou niet met alleen zijn eigen lichaamsgewicht overal kunnen trainen?</p>
    <p>Hoog tijd om ook eens een blog aan het onderwerp te wijden, al met al. Vandaag bespreken we wat calisthenics precies is, en hoe je ermee aan de slag kunt. Wat zijn de voor- en nadelen? Wat zijn de beste calisthenics oefeningen? We zetten alle informatie voor je op een rijtje!</p>
    <h2>Wat is calisthenics?</h2>
    <p>De Engelse naam calisthenics is afgeleid van twee Griekse woorden, kalos, mooi, en sthenos, kracht. Dat somt ook al meteen op welke doelen je met calisthenics nastreeft: sterke spieren Ã©n een evenwichtig en atletisch lichaam. De methode die je daarvoor volgt is het trainen met eigen lichaamsgewicht. Geen halters en gewichten dus: je trekt, duwt en draagt je eigen lichaam.</p>
    <p>Door veel verschillende oefeningen met lichaamsgewicht te combineren, kun je iedere spiergroep uiteindelijk aanspreken. Calisthenics oefeningen kunnen heel eenvoudig zijn, maar ze kunnen er ook zeker heel indrukwekkend uitzien. Wanneer je online filmpjes bekijkt van gevorderde beoefenaars, ziet het er vaak bijna uit alsof ze aan het turnen zijn.</p>
</body>
</html>